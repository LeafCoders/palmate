<div class="row-fluid">
  <div class="span12">
    <p>Kursen är till för dig som är gift, sambo, särbo eller på annat sätt levt ihop med någon under flera år. Du kan vara äldre eller yngre. Syftet med kursen är att hjälpa par att komma närmare varandra genom tid tillsammans, en större förståelse för varandra och att utveckla goda vanor tillsammans. Vi träffas under avspända former på söndagskvällar kl 18:30 till 21:00. Vi inleder kvällen med snacks och mingel. Därefter hålls ett föredrag som varvas med övningar där ni som par går igenom olika uppgifter som t.ex. ”Erkänn era olikheter” eller ”Lyssna effektivt”. Under kvällen bjuds det på fika.</p>
    <p>Kursen har varit väldigt uppskattad av de som deltagit. Så här säger ett par som har gått kursen tidigare.</p>
    <blockquote><p>"Vi har alltid haft en bra relation men efter att ha gått kursen så lärde vi oss nya saker om varandra. Framför allt fick vi bra verktyg att hantera våra konflikter. Vi grälar faktiskt mycket mindre nu. Vi lärde oss också att odla några enkla, goda vanor. Vi tycker att vår kärlek till varandra har ökat!"</p></blockquote>
    <h2>Kursledare</h2>
    <figure><img src="/assets/img/content/undervisning_aktenskapskurs.jpg" alt="Kursledare"></figure>
    <dl class="dl-horizontal">
      <dt>Fredrik och<br class="hidden-phone"> Susanne Lignell</dt>
      <dd>Fredrik är pastor i Ryttargårdskyrkan, och Sussie arbetar i skoaffär. Fredrik och Sussie har hållit en hel del vigselsamtal. De har varit gifta sedan 1990.</dd>
    </dl>
    <dl class="dl-horizontal">
      <dt>Kristina och<br class="hidden-phone"> Tim Tödt</dt>
      <dd>Kristina är sjukgymnast. Hon har under många år arbetat med församlingens barn och ungdomar. Tim arbetar som läkare. Tillsammans med Kristina har han varit ledare på två tidigare kurser. De har varit gifta i ett kvarts sekel!</dd>
    </dl>
  </div>
</div>
