<div class="row-fluid">
  <div class="span12">
    <p>Länder långt bort, spännande språk och exotiska miljöer, är det mission? Vi skulle nog vilja tvätta bort eventuella romantiska stämplar på mission och skrapa fram sanningen som är omtumlande: Gud är Missionens Gud, som vill dra människor från alla folkslag till sig för att de ska tillbe honom.</p>
    <p>Missionen är Guds, och han har valt att använda sin församling för att få uppdraget slutfört. Vi kan inte behandla missions-uppdraget som vilken annan fråga som helst, dvs besluta om vi ska vara med eller ej. En Guds församling är per definition missionerande. Vi har inget val om vi verkligen vill följa vår Herre och Mästare. När vi vet om att Jesus inte är så känd i ett område i världen, eller att människors nöd är stor och vi har resurser att ge måste vi fråga oss, under bön till Gud: Vad kan vi göra och vad ska vi göra åt det?</p>
    <p>Med stor ödmjukhet och en smula stolthet kan vi konstatera att viljan till mission har varit starkt under hela vår församlings drygt 70-åriga historia. Idag så tänker vi på följande sätt när vill satsa på mission. Vi har följande prioriteringar:</p>
    <p>Vi vill...</p>
    <ul>
      <li>stödja EFK:s gemensamma målsättning och policy för mission som bygger på orden grunda, träna och tjäna.</li>
      <li>främja mission bland onådda folkgrupper.</li>
      <li>känna ett ansvar för de platser och sammanhang som vi tidigare arbetat på, även om förutsättningar förändrats.</li>
      <li>underlätta för och stödja de medlemmar som vill arbeta med mission.</li>
      <li>ge medlemmar som vill pröva på mission under en kortare tid ett ekonomiskt stöd, s k missionsstipendium.</li>
    </ul>
  </div>
</div>
