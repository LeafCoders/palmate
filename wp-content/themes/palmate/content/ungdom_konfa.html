[AgeAndTime age="Åk 8" time="Tors kl 18:30-20:30"]
[ImageColumn imgurls="content-img-temp.png,content-img-temp.png,content-img-temp.png" side="left"]
<div class="span8">
  <p>KONFA är Ryttargårdskyrkans konfirmationsundervisning. Nedan ges en kort presentation av KONFA samt svar på några vanliga frågor.</p>
  <h4>Varför ska jag gå KONFA i Ryttargårdskyrkan?</h4>
  <p>Vi vet att tonåringar är intresserade av andliga frågor och vill prata om sånt som Gud, döden och meningen med livet. Vi tar tonåringars djupa funderingar på allvar. Vill du diskutera livets stora frågor? Vill du testa om Gud verkligen finns? Vill du lära dig mer om den kristna tron? Då är KONFA i Ryttargårdskyrkan något för dig! Man behöver inte vara döpt för att gå KONFA i Ryttargårdskyrkan eftersom vår KONFA inte är någon bekräftelse av dopet. Man behöver inte ens vara troende utan det räcker med att vilja veta mer om kristen tro.</p>
  <h4>Vad gör man på KONFA i Ryttargårdskyrkan?</h4>
  <p>En konfaträff börjar alltid med fika och en stunds gemenskap. Sedan har vi en samling som till exempel kan innehålla praktiska övningar, samtal, filmvisning och berättelser ur Bibeln eller ur vardagslivet. Varje samling avslutas med en enkel andaktsstund med bön och ibland lite sång. Ibland träffas vi även hemma hos någon. På hösten åker vi iväg på en gemenskapshelg tillsammans med andra ungdomar i församlingen. I slutet av våren åker vi på ett konfaläger med andra konfagrupper i Östergötland. Det ingår även i KONFA att gå på ett antal gudstjänster under året.</p>
  <h4>Vad kostar det?</h4>
  <p>För det första - ingen som vill gå KONFA i Ryttargårdskyrkan ska behöva avstå av ekonomiska skäl. Kontakta oss om det är ett problem så finner vi en lösning. Grundavgiften är annars 500 kr. I det ingår gemenskapshelgen på hösten och studiematerial. Fika turas vi om i gruppen att ha ansvar för och då även betala. Varje konfadeltagare behöver ha en egen bibel, om deltagaren inte har någon sen innan går det att köpa i kyrkan för subventionerat pris. En avgift för vårens konfaläger tillkommer och beräknas ligga på ca 800kr.</p>
  <p>För mer information, kontakta Tobias Åberg på 0708-375247 alternativt <a href="mailto:tobias.aberg@ryttargardskyrkan.se">tobias.aberg@ryttargardskyrkan.se</a></p>
</div>
